{"code": 0, "data": [{"cid": 1564549, "deleted": false, "image_metadata": {}, "is_dz": false, "name": "Alice", "pid": 307697, "reply_to": -1, "tag": null, "text": "选C的那个dy报一下高考语文分数吧😏", "timestamp": 1619747887, "type": "text", "url": ""}, {"cid": 1564550, "deleted": false, "image_metadata": {}, "is_dz": false, "name": "Bob", "pid": 307697, "reply_to": -1, "tag": null, "text": "老江苏高考yyds", "timestamp": 1619747890, "type": "text", "url": ""}, {"cid": 1564551, "deleted": false, "image_metadata": {}, "is_dz": true, "name": "洞主", "pid": 307697, "reply_to": -1, "tag": null, "text": "公布答案：B。 正确率8/10", "timestamp": 1619747928, "type": "text", "url": ""}, {"cid": 1564552, "deleted": false, "image_metadata": {}, "is_dz": true, "name": "洞主", "pid": 307697, "reply_to": -1, "tag": null, "text": "出自江苏高考2018", "timestamp": 1619747943, "type": "text", "url": ""}, {"cid": 1564853, "deleted": false, "image_metadata": {}, "is_dz": false, "name": "Carol", "pid": 307697, "reply_to": -1, "tag": null, "text": "写过这道题（", "timestamp": 1619752013, "type": "text", "url": ""}], "post": {"deleted": false, "image_metadata": {}, "likenum": 4, "pid": 307697, "reply": 5, "tag": null, "text": "每日一题之高考语文\n\n重到沭阳图记\n\n袁枚\n\n古之人往往于旧治之所三致意焉。盖贤者视民如家，居官而不能忘其地者，其地之人，亦不能忘之也。余宰沭阳二年，乙丑，量移白下。今戊申矣，感吕峄亭观察三札见招，十月五日渡黄河，宿钱君接三家。钱故当时东道主，其父鸣和癯而髯，接三貌似之，与谈乃父事，转不甚晓。余离沭时，渠裁断乳故也。\n\n夜阑置酒，闻车声啍啍，则峄亭遣使来迎。迟明行六十里，峄亭延候于十字桥，彼此喜跃，骈辚同驱。食倾，望见百雉遮迣，知沭城新筑。衣冠数十辈争来扶车。大概昔时骑竹马者，俱龙钟杖藜矣。\n\n越翌日，入县署游观，到先人秩膳处，姊妹斗草处，昔会宾客治文卷处，缓步婆娑，凄然雪涕，虽一庖湢、一井匽，对之情生，亦不自解其何故。有张、沈两吏来，年俱八旬。说当时决某狱，入帘荐某卷，余全不省记。憬然重提，如理儿时旧书，如失物重得。邑中朱广文工诗，吴中翰精鉴赏，解、陈二生善画与棋，主人喜论史鉴，每漏尽，口犹澜翻。余或饮，或吟，或弈，或写小影，或评书画，或上下古今，或招人来，或呼车往，无须臾闲。遂忘作客，兼忘其身之老且衰也。\n\n居半月，冰霰渐飞，岁将终矣，不得已苦辞主人。主人仍送至前所迎处，代为治筐箧，束缰靷毕，握手问曰：“何时再见先生？”余不能答，非不答也，不忍答也。嗟乎！余今年七十有三矣，忍欺君而云再来乎？忍伤君而云不来乎？然以五十年前之令尹，朅来旧邦，世之如余者少矣；四品尊官，奉母闲居，犹能念及五十年前之旧令尹，世之如吕君者更少矣。离而合，合而离，离可以复合，而老不能再少。此一别也，余不能学太上之忘情，故写两图，一以付吕，一以自存，传示子孙，俾知官可重来，其官可想，迎故官如新官，其主人亦可想。孟子曰：闻伯夷、柳下惠之风者，奋乎百世之下，而况于亲炙之者乎？提笔记之，可以风世①，又不徒为区区友朋聚散之感也。\n\n[注]①风世：劝勉世人。\n\n（选自《小仓山房诗文集》，有删节）\n\n对下列加点词的解释，不正确的一项是（3分）：\n\n\n\n", "timestamp": 1619747661, "type": "text", "updated_at": 1619752013, "url": "", "vote": {"vote_data": {"A 余宰沭阳二年 宰：治理": 2, "B 说当时决某狱 决：打开": 50, "C 代为治筐箧 治：备办": 7, "D 奉母闲居 奉：侍奉": 4}, "vote_options": ["A 余宰沭阳二年 宰：治理", "B 说当时决某狱 决：打开", "C 代为治筐箧 治：备办", "D 奉母闲居 奉：侍奉"]}}}