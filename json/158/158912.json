{"code": 0, "data": [], "post": {"deleted": false, "image_metadata": {}, "likenum": 2, "pid": 158912, "reply": 0, "tag": null, "text": "商贾大者积贮倍息，小者坐列贩卖，操其奇赢，日游都市，乘上之急，所卖必倍。故其男不耕耘，女不蚕织，衣必文采，食必粱肉；无农夫之苦，有阡陌之得。因其富厚，交通王侯，力过吏势，以利相倾；千里游遨，冠盖相望，乘坚策肥，履丝曳缟。此商人所以兼并农人，农人所以流亡者也。今法律贱商人，商人已富贵矣；尊农夫，农夫已贫贱矣。故俗之所贵，主之所贱也；吏之所卑，法之所尊也。上下相反，好恶乖迕，而欲国富法立，不可得也。", "timestamp": 1608769381, "type": "text", "updated_at": 1608769381, "url": "", "vote": {}}}