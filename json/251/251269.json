{"code": 0, "data": [{"cid": 1274184, "deleted": false, "image_metadata": {}, "is_dz": true, "name": "洞主", "pid": 251269, "reply_to": -1, "tag": null, "text": "#政治相关", "timestamp": 1615945784, "type": "text", "url": ""}], "post": {"deleted": false, "image_metadata": {}, "likenum": 1, "pid": 251269, "reply": 1, "tag": "政治相关", "text": "王令曰：\"昔周文三分天下有其二，以服事殷，仲尼叹其至德；公旦履天子之籍，听天下之断，终然复子明辟，书美其人。吾虽德不及二圣，敢忘高山景行之义哉？若夫唐尧、舜、禹之迹，皆以圣质茂德处之，故能上和灵祇，下宁万姓，流称今日。今吾德至薄也，人至鄙也，遭遇际会，幸承先王馀业，恩未被四海，泽未及天下，虽倾仓竭府以振魏国百姓，犹寒者未尽暖，饥者未尽饱。夙夜忧惧，弗敢遑宁，庶欲保全发齿，长守今日，以没於地，以全魏国，下见先王，以塞负荷之责。望狭志局，守此而已；虽屡蒙祥瑞，当之战惶，五色无主。若芝之言，岂所闻乎？心栗手悼，书不成字，辞不宣心。吾间作诗曰：'丧乱悠悠过纪，白骨纵横万里，哀哀下民靡恃，吾将佐时整理，复子明辟致仕。'庶欲守此辞以自终，卒不虚言也。宜宣示远近，使昭赤心。\"", "timestamp": 1615945777, "type": "text", "updated_at": 1615945784, "url": "", "vote": {}}}